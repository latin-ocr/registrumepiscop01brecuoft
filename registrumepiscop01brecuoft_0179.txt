REGISTRUM EPISCOPATUS BRECHINENSIS. 67

decanus ad hostium capituli predicti accessit personaliter ibidemque uni·
versos et singulos canonicos et prebendarius ecclesie predicte singillatim
et nominatim repetitis vicibus ut moris est per quemdam capellanum
fecit convocari quibus conuocatis et comparentibus protunc presentibus
prefatus reuerendus pater diuersa puncta proposuit et inter alia qualiter
ecclesia cathedralis predicta communitas et capitulum existunt pauper-
tate grauata necnon vestimentis ecclesiasticis ac ceteris ornamentis ad
decorem et necessitatem dicte ecclesie requisitis penitus destituta -
Ideo omnes predicti volentes prefatis defectubus remedium proponere
oportunum unanimi consensu et assensu matura deliberacione precedente
deliberarunt concluserunt · Et ad perpetuam rei memoriam concorditer
statuerunt quod pro vestimentis et ornamentis in dicta ecclesia emendis
et renouandis quilibet episcopus in suo nouo introitu ac decanus et
singuli canonici pari forma de primis fructibus suorum beneficiorum
soluerent modo et forma ut subsequitur et de hoc ante suam receptio-
nem a capitulo darent bonam securitatem et manibus dicti decani vel
maioris de capitulo in sua absentia cautionem prestarent juratoriam -
Et primo Episcopus quia prebendarius de Brechine soluet decem marcas
monete currentis pro tempore pro cappa sue prebende predicte · Item
decanus, precentor, archidiaconus, wicarius, Lethnot‚ Glenberwy, quilibet
quinque marcas · Et omnes alie dignitates et prebende quelibet quadra—
ginta solidos De et super quibus omnibus et singulis prefatus reuerendus
pater a me notario publico subscripto sibi fieri petiit publicum instru-
mentum vel instrumenta Acta fuerunt hec in capitulo Brechinensi anno
die mense indictione et pontificatu quibus supra presentibus discretis
viris domino Herwart vicario de Fernwell Brechinensis dioecesis Ricardo
Dote vicario de Balhelwye Aberdonensis dioecesis et domino Patricio
Nicholaii presbitero ac notario publico multis aliis testibus ad premissa
vocatis pariter et rogatis - Et ad amplius testimonium dictus reueren-

