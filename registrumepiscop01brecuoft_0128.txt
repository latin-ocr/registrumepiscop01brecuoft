18 REGISTRUM EPISCOPATUS BRECHINENSIS.

confectam. Tenendam et habendam eisdem capellanis imperpetuum
computando videlicet annuum redditum in burgo de Dunde pro decem
marcis sterlingorum. Et terciam partem terre de Petkerach pro
quinque marcis annuatim juxta ipsius assedationem factam seu fieri soli-
tam annis communibus adeo libere plene integre et honorifice sicut aliquis
comes vel baro regni Scocie aliquam elimosinam aliquibus capellanis
potest concedere seu donare. Et in casu quo dicta tercia pars terre de
Petkerach per dictos capellanos mediante auxilio mei vel meorum
heredum siue balliui nostri baronie de Dun ad summam quinque
marcarum extendi seu assedari non valeat. Volo et obligo me et
heredes meos ad supplendum de firmis meis dicte baronie de Dun
proporcionaliter ad duos anni terminos annuatim dictis capellanis
quicquid eis deficerit de summa quinque marcarum predictarum in dicta
terra de Petkerach. Preterea volo qnod dicti capellani intersint comÎ‡
muniter omnibus diuinis seruiciis in prefata ecclesia celebrandis vide-
licet missis matutinis vesperis et aliis horis canonicis sicut et stallarii
alii dicte ecclesie interesse tenentur et in habitu consimili cum eisdem.
Ita tamen quod iidem capellani non fiant ebdomadarii in dicta ecclesia
nec arceantur ad missam aliquam celebrandum in ipsa ecclesia aut
extra preterquam ad dicendum missas suas ad prefatum altare beate
Marie sicut supra. Volo eciam quod quandocunque et quotienscunque
contigerit dictos capellanos vel eorum alterum in fata decedere vel
discedere aut ex causa rationabili amoueri ipsorum seu ipsius presen-
tatio ad me et heredes meos pure pertineat imperpetuum. Et si per
unum mensem a tempore vacationis ydoneum vel ydoneos capellanum
vel capellanos ad supra dicta seruicia domino episcopo Brechinensi vel
decano et capitulo eiusdem sede vacante non presentauero seu non
presentauerint ex tunc liceat dicto domino episcopo aut decano et
capitulo sede vacante ydoneos vel ydoneum capellanos vel capellanum

