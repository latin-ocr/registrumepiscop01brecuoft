REGISTRUM EPISCOPATUS BRECHINENSIS. 101

missa et alia detestanda in tanto odio clericorum et laicorum existit
quod in illis partibus sine grauissimo scandalo tolerari non potest - Et
propterea ipsa ecclesia grauia in spiritualibus et temporalibus hactenus
passa fuit et patitur cotidie detrimenta ac fidelium populus sibi com-
missus quasi grex absque pastore remanet desolutus in eiusdem populi
animarum periculum pontificalis dignitatis vilipendium et exemplum de-
testabile plurimorum · Nos igitur attendentes quod veris existentibus
supradictis idem Fynlaus se pontificali dignitate reddidit indignum ac de
premissis certam notitiam non habentes volentesque huiusmodi scandalis
obuiare · Et super hiis oportunum remedium adhibere fraternitati
vestre per apostolica scripta committimus et mandamus quatenus vos
aut unus vestrum vocato dicto F ynlao et citato personaliter siin ciuitate
vel dioecese Ergadiensi reperiatur · Alioquin publice in ipsa Ergadiensi
ecclesia inter missarum solempnia et citatione huiusmodi in valuis
ipsius ecclesie affixa super premissis et aliis ex parte dicti Regis expo-
nendis · Et de quibus prefatum episcopum per informationem sum-
mariam repereritis defamatum contra ipsum episcopum vocatum et pre-
sentem vel absentem per contumaciam in forma inquisitionis procedentes
expositis capitulis de quibus ut prefertur extiterit defamatus inquiratis
super illis veritatem · Et que super hiis repereritis cum toto processu
inquisitionis huiuismodi in forma auctentica ad nos fideliter remittatis ut
super illis per nos iusticia ministretur et alias disponatur prout nobis
videbitur expedire · Et insuper si prefatum episcopum a ciuitate vel
dioecesi predictis absentem esse inueneritis et ecclesiam ac populum sibi
subditum reliquisse pendente processu huiusmodi inquisitionis et ipsius
episcopi durante absentia regimen et administrationem ipsius ecclesie in
spiritualibus et temporalibus alicui episcopo vel alii probo viro ad hoc
ydoneo autoritate nostra committatis donec per nos super hoc prouisum
fuerit aut alias ordinatum iniungentes nichilominus ei cui ipsius ecclesie

