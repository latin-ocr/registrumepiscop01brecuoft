22 REGISTRUM EPISCOPATUS BRECHINENSIS.

fuerit rector dicte ecclesie de Lethnot semper sit canonicus in dicta
ecclesia nostra Brechinensi et quod stallum habeat in choro et locum
in capitulo et de omnibus aliis que ad jus canonicatus pertinent eidem
respondeatur in omnibus sicut uni alteri canonicorum nostre ecclesie
supradicte. Quiquidem canonicus in prebendam suam omnes fructus
redditus prouentus et obuentiones dicte ecclesie de Lethnot tam maiores
quam minores habebit. Et inueniet annuatim in choro dicte nostre
ecclesie subdiaconum sufficientem stallarium in habitu consimili cum
stallariis aliorum canonicorum celebraturum et ministraturum tam in
officio subdiaconi et cantoris quam in aliis officiis infra predictum
chorum hactenus usitatis habebit etiam unum vicarium perpetuum in
ecclesia parochiali de Lethnot predicta qui viginti duas marcas de
redditibus dicte ecclesie de Lethnot percipiet annuatim ad terminos
Penthecostes et sancti martini in hyeme per porciones equales si pro
tanta habere poterit sin autem fiet augmentatio non perpetua sed
temporalis prout temporis fertilitas seu sterilitas id exposcit. Qui et
in dicta ecclesia de Lethnot residentiam personalem facere teneatur
ac parochianis tam capelle de Lochley quam predicte matris ecclesie
debite deseruire seu facere deseruiri. Qui et vicarius procurationes et
synodalia ac omnia onera ordinaria domino episcopo et eius archidia-
cono qui pro tempore fuerit soluere teneatur. Iste vero vicarius per
canonicum qui pro tempore fuerit domino episcopo presentabitur et ex
eius mandato vicariam instituetur eandem. Et canonicus semper unus
post alium cum prebendam de Lethnot vacare contigerit per dictum
dominum Dauid Lyndsay et heredes suos presentabitur domino episcopo
qui faciet eum ut moris est in canonicum recipi et debite installari.
Et si dictus canonicus negligens fuerit in presentatione vicarii ad curam
vel subdiaconi ad stallum cum vacauerint vel in solutione salarii eorun-
dem ita ut infra mensem a tempore vacationis non presentauerit ad

